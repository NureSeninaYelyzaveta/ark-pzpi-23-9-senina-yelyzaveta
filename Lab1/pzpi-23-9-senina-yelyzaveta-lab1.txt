Vision and Scope Document
for
Програмна система для контролю успішності учнів художніх шкіл “ArtProgress” 
Version 1.0 approved
Prepared by Senina Yelyzaveta
PZPI-23-9
16.10.2025
Table of Contents

Table of Contents	ii
Revision History	ii
1.	Business Requirements	1
1.1.	Background	1
1.2.	Business Opportunity	1
1.3.	Business Objectives and Success Criteria	2
1.4.	Customer or Market Needs	2
1.5.	Business Risks	3
2.	Vision of the Solution	3
2.1.	Vision Statement	3
2.2.	Major Features	4
2.3.	Assumptions and Dependencies	4
3.	Scope and Limitations	5
3.1.	Scope of Initial Release	5
3.2.	Scope of Subsequent Releases	5
3.3.	Limitations and Exclusions	6
4.	Business Context	6
4.1.	Stakeholder Profiles	6
4.2.	Project Priorities	8
4.3.	Operating Environment	8




Revision History


Name
Date
Reason For Changes
Version








    1. Business Requirements
        1.1. Background
Сучасні художні школи стикаються з проблемою неефективної організації процесу контролю успішності учнів. Більшість навчальних закладів досі використовують ручне або частково електронне ведення журналів — у вигляді таблиць Excel чи паперових форм. Такий підхід не дозволяє оперативно відстежувати прогрес учнів, аналізувати статистику або формувати звіти про успішність за предметами, викладачами та періодами.
Крім того, батьки не мають зручного інструменту для моніторингу навчальних результатів своїх дітей, а адміністрація не отримує достатньо аналітичних даних для прийняття управлінських рішень. У результаті страждає прозорість освітнього процесу, а викладачі витрачають надмірний час на рутинну документацію.
Система ArtProgress створюється для комплексної автоматизації цих процесів: від введення оцінок і коментарів викладачів до формування статистичних звітів і надання онлайн-доступу до даних учням і батькам у режимі реального часу.
        1.2. Business Opportunity
Попри наявність рішень для загальноосвітніх шкіл (наприклад, електронних щоденників чи журналів), такі системи здебільшого не враховують особливості навчання в художніх закладах.
Художня освіта передбачає суб’єктивне оцінювання, проєктні роботи, виставки, конкурси та портфоліо, що не можуть бути адекватно відображені у стандартних оцінкових системах.
ArtProgress заповнює цю нішу, пропонуючи:
- гнучку систему оцінювання для різних типів художніх дисциплін (живопис, графіка, скульптура, дизайн тощо);
- можливість фіксації не лише оцінок, а й творчих досягнень — участі у виставках, конкурсах, майстер-класах;
- мультимедійну підтримку (фото робіт);
- персональні кабінети для учнів, викладачів, батьків та адміністрації;
- аналітичні інструменти для оцінки якості навчання.
Модель монетизації: 
Система ArtProgress реалізує просту та зрозумілу модель монетизації, орієнтовану на художні школи, учнів та викладачів:
1. Розширене портфоліо.
Учні можуть безкоштовно завантажити до 5 фотографій своїх робіт у власне портфоліо.
Для активних користувачів доступна опція розширення ліміту (наприклад, до 20 фото) за невелику плату. Це дозволяє учням створювати повноцінне онлайн-портфоліо для участі у конкурсах або вступу до мистецьких закладів.
2. Учень може прикрасити свій профіль, обираючи різні стилі оформлення: декоративні рамки для фото, художні аватари, або невеликі значки, що відображають його рівень, настрій чи досягнення.
Базовий набір елементів доступний безкоштовно, а преміум-декорації можна придбати за невелику плату. 
3.Рекомендації та партнерські пропозиції.
У розділі «Поради для учнів» користувачі отримуватимуть рекомендації з розвитку художніх навичок.
Додатково тут можуть розміщуватись партнерські пропозиції, наприклад, посилання на якісні матеріали для малювання чи онлайн-курси.
Такий формат дозволяє поєднати корисний контент із ненав’язливою рекламою.
        1.3. Business Objectives and Success Criteria
BO-1. Зменшити час на ведення оцінок і звітності щонайменше на 50%.
Ручний або напівручний процес заповнення оцінок займає значний час викладачів. Система дозволить автоматично розраховувати середні бали, створювати шаблони звітів і синхронізувати інформацію між пристроями, скорочуючи рутинні операції.
BO-2. Забезпечити прозорий доступ до результатів навчання для учнів і батьків у режимі реального часу.
Це підвищить довіру до освітнього процесу, дозволить батькам своєчасно реагувати на труднощі у навчанні дитини та покращить комунікацію між усіма сторонами.
BO-3. Підвищити аналітичну спроможність адміністрації.
Автоматичне формування звітів, графіків і рейтингів дозволить керівництву приймати обґрунтовані рішення щодо планування, розподілу навантаження та підвищення ефективності викладання.
SC-1: Система стабільно виконує основні функції (оцінювання, збереження робіт, формування звітів) без збоїв і втрати даних. 
SC-2: 90% користувачів після навчання можуть самостійно виконувати всі базові операції без додаткової допомоги.
SC-3: Час на формування звітів і підрахунок середніх балів скорочується мінімум на 50% у порівнянні з попередніми методами.
SC-4: Рівень задоволеності користувачів системою (за результатами опитувань) становить не менше 85%.
        1.4. Customer or Market Needs
Учні потребують зручного способу відстеження власного прогресу, отримання зворотного зв’язку та створення особистого творчого профілю.
Система забезпечить можливість переглядати оцінки, коментарі, участь у конкурсах і навіть власне портфоліо з фото робіт.
Батьки зацікавлені у прозорості та постійному доступі до результатів навчання. Вони зможуть отримувати сповіщення про нові оцінки, коментарі чи досягнення дитини.
Викладачі прагнуть зменшити навантаження, пов’язане з веденням документації, і мати інструмент для планування оцінювання, відстеження динаміки учнів і створення персоналізованих звітів.
Адміністрація потребує ефективних засобів контролю навчального процесу, статистики, формування звітів для освітніх департаментів, а також механізмів оцінки результативності викладачів.
        1.5. Business Risks
R-1. Конкуренція з існуючими освітніми системами.
Хоча на ринку присутні платформи для загальноосвітніх шкіл, жодна з них не спеціалізується на художній освіті. Унікальна адаптація під творчі дисципліни є ключовим фактором конкурентоспроможності.
R-2. Низький рівень цифрової адаптації викладачів.
Частина персоналу може мати труднощі з переходом на нову систему. Для цього передбачено впровадження інтуїтивного інтерфейсу та підказки всередині програми .
R-3. Обмежені ресурси на розробку.
Недостатнє фінансування може сповільнити реалізацію проєкту. Для мінімізації ризику передбачено поетапне впровадження — спочатку базовий модуль, потім розширення функціональності.
    2. Vision of the Solution
        2.1. Vision Statement
Програмна система передбачає широкий набір функціональних можливостей, спрямованих на автоматизацію та покращення якості освітнього процесу. Основні модулі включають:
- Модуль обліку оцінок та відвідуваності.
Забезпечує внесення, редагування та перегляд оцінок із різних художніх дисциплін. Автоматично обчислює середній бал, формує підсумкові таблиці та рейтинги учнів.
- Модуль коментарів і зворотного зв’язку.
Дозволяє викладачам залишати індивідуальні коментарі до робіт, а учням — переглядати відгуки та рекомендації для покращення результатів.
- Портфоліо учня.
Містить інформацію про творчі досягнення, участь у виставках і конкурсах, а також фотографії чи відео робіт. Безкоштовно доступне завантаження до кількох зображень; розширення обсягу зберігання передбачається як платна опція.
- Аналітичний модуль.
Генерує звіти, графіки та статистику успішності по класах, викладачах або дисциплінах. Дає можливість адміністрації приймати обґрунтовані рішення щодо організації навчального процесу.
- Система сповіщень.
Інформує користувачів про нові оцінки, коментарі або події в школі.
- Модуль персоналізації.
Користувач може вибрати декоративну рамку для свого профілю або додати невеликий значок (смайлик, іконку), що підвищує залученість та інтерес до роботи із системою.
- Доступність і зручність використання.
Система реалізується як вебдодаток і може використовуватися як на комп’ютері, так і на мобільних пристроях через браузер. Інтерфейс інтуїтивно зрозумілий і адаптований для користувачів із різним рівнем цифрових навичок.
        2.2. Major Features
Програмна система передбачає широкий набір функціональних можливостей, спрямованих на автоматизацію та покращення якості освітнього процесу. Основні модулі включають:
- Модуль обліку оцінок та відвідуваності.
Забезпечує внесення, редагування та перегляд оцінок із різних художніх дисциплін. Автоматично обчислює середній бал, формує підсумкові таблиці та рейтинги учнів.
- Модуль коментарів і зворотного зв’язку.
Дозволяє викладачам залишати індивідуальні коментарі до робіт, а учням — переглядати відгуки та рекомендації для покращення результатів.
- Портфоліо учня.
Містить інформацію про творчі досягнення, участь у виставках і конкурсах, а також фотографії чи відео робіт. Безкоштовно доступне завантаження до кількох зображень; розширення обсягу зберігання передбачається як платна опція.
- Аналітичний модуль.
Генерує звіти, графіки та статистику успішності по класах, викладачах або дисциплінах. Дає можливість адміністрації приймати обґрунтовані рішення щодо організації навчального процесу.
- Система сповіщень.
Інформує користувачів про нові оцінки, коментарі або події в школі.
- Модуль персоналізації.
Користувач може вибрати декоративну рамку для свого профілю або додати невеликий значок (смайлик, іконку), що підвищує залученість та інтерес до роботи із системою.
- Доступність і зручність використання.
Система реалізується як вебдодаток і може використовуватися як на комп’ютері, так і на мобільних пристроях через браузер. Інтерфейс інтуїтивно зрозумілий і адаптований для користувачів із різним рівнем цифрових навичок.
        2.3. Assumptions and Dependencies
Розробка та впровадження програмної системи ґрунтується на низці припущень, які визначають умови її використання. Передбачається, що навчальні заклади, де буде впроваджено систему, мають стабільне підключення до мережі Інтернет та базову технічну інфраструктуру (комп’ютери для викладачів, мобільні пристрої для учнів і батьків). Користувачі системи володіють мінімальними навичками роботи з персональним комп’ютером і смартфоном, що дозволяє їм без додаткового навчання користуватися веб‑ та мобільним клієнтом. Також робиться припущення, що адміністрація шкіл готова перейти від паперових журналів до електронної форми обліку та забезпечить підтримку цього процесу.
Система залежить від використання сучасних технологій і сервісів. Серверна частина реалізується на платформі .NET (C#) та функціонує у зв’язці з реляційною системою керування базами даних MySQL, що забезпечує збереження та обробку навчальних даних. Для взаємодії з клієнтами сервер надає прикладний програмний інтерфейс у форматі REST API, який дозволяє веб‑ та мобільним застосункам отримувати й передавати дані у реальному часі.
Веб‑клієнт орієнтованийна викладачів та адміністрацію і забезпечує забезпечує кросплатформенність та адаптивність інтерфейсу. Мобільний клієнт, призначений для учнів і батьків, реалізується у вигляді кросплатформеного застосунку, що забезпечує підтримку основних мобільних операційних систем. Він надає швидкий доступ до оцінок, коментарів викладачів, сповіщень та іншої навчальної інформації.
IoT‑компонент розглядається як додатковий клієнт системи, що імітує роботу інформаційного табло. Він отримує дані з серверної частини через API та відображає їх у спрощеному вигляді (розклад занять, оголошення, результати навчання). У межах навчального проєкту передбачається реалізація програмного прототипу, який демонструє принцип взаємодії IoT‑клієнта із сервером. У реальних умовах такий компонент може бути реалізований на основі невеликого комп’ютера або мікроконтролера з підключеним екраном, який встановлюється у школі та автоматично показує актуальну інформацію для учнів і викладачів.
Таким чином, робота системи можлива лише за умови наявності відповідної технічної інфраструктури, підтримки з боку адміністрації навчальних закладів та забезпечення сумісності з обраними технологіями і сервісами
    3. Scope and Limitations
        3.1. Scope of Initial Release
Початкова версія системи охоплює реалізацію основних функціональних можливостей, спрямованих на автоматизацію процесу оцінювання успішності учнів художніх шкіл. Система забезпечує:
- ведення бази даних користувачів (учнів, викладачів, адміністрації);
- внесення, перегляд і редагування оцінок за предметами або творчими дисциплінами;
- автоматичне сповіщення користувачів про зміни у результатах навчання;
- формування статистичних звітів для адміністрації школи за класами, групами та навчальними періодами.
Доступ до системи здійснюється через веб-інтерфейс та мобільний додаток, що гарантує зручність використання, мобільність і безперервний доступ до актуальних даних незалежно від місця перебування користувача.
        3.2. Scope of Subsequent Releases
У подальших версіях планується значне розширення її функціональних і аналітичних можливостей. Передусім, буде впроваджено модуль розширеної аналітики, який дозволить здійснювати глибший аналіз успішності учнів. Зокрема, користувачі зможуть переглядати динаміку змін оцінок у вигляді інтерактивних графіків і діаграм, порівнювати результати окремих учнів, класів або груп за різні періоди часу.Крім того, у подальших версіях буде реалізовано інтеграцію системи з електронними журналами, навчальними платформами та зовнішніми освітніми сервісами (наприклад, Google Classroom або Microsoft Teams), що забезпечить обмін даними та централізоване управління навчальним процесом.
Окрему увагу буде приділено розвитку мобільного інтерфейсу. Мобільна версія отримає адаптивний дизайн, оптимізований для роботи як на планшетах, так і на смартфонах. Планується також додати офлайн-режим перегляду даних, сповіщення про нові оцінки чи коментарі викладачів, а також функціонал для швидкого зворотного зв’язку між учнями, батьками та викладачами. Таким чином, майбутні оновлення спрямовані на те, щоб перетворити систему з базового інструменту моніторингу оцінок у повноцінну аналітичну платформу, здатну підтримувати комплексне управління навчальним процесом художніх шкіл. 
        3.3. Limitations and Exclusions
Система не підтримує сторонні формати оцінювання, які не відповідають затвердженим у школі стандартам. Крім того, обробка великих обсягів даних поза межами школи, наприклад на державному рівні, не передбачена. Обмеження також стосуються технічної сумісності: для коректної роботи необхідно використовувати сучасні браузери та мобільні операційні системи, а підключення до інтернету має бути стабільним. 
    4. Business Context
        4.1. Stakeholder Profiles
Система розроблена з урахуванням потреб основних груп користувачів, які відіграють важливу роль у функціонуванні художніх шкіл. Кожна із зацікавлених сторін має власні очікування, вимоги та ступінь взаємодії з системою. Врахування їхніх інтересів є критично важливим для забезпечення ефективного впровадження та подальшої експлуатації програмного забезпечення.
Учні отримують можливість швидко переглядати власні оцінки, переглядати коментарі викладачів і динаміку навчальних досягнень. Це сприяє розвитку відповідальності за власні результати, підвищенню мотивації та усвідомленню особистого прогресу.
Батьки отримують доступ до інформації про успішність дітей у режимі реального часу, що забезпечує прозорість освітнього процесу та підвищує довіру до школи.
Викладачі використовують систему для зручного введення оцінок, додавання коментарів, аналізу результатів учнів та створення статистичних звітів, що суттєво зменшує адміністративне навантаження.
Адміністрація школи отримує узагальнену аналітичну інформацію для планування навчального процесу, моніторингу якості викладання та прийняття управлінських рішень на основі реальних даних.
ІТ-відділ або технічна підтримка відповідає за налаштування, обслуговування та оновлення системи, а також за безпеку даних і стабільність роботи.











Зацікавлена сторона

Основна цінність


Ставлення

Основні інтереси


Обмеження
Учні
Швидкий доступ до оцінок та коментарів
Зацікавлені в прозорості та своєчасній інформації
Перегляд оцінок, коментарів викладачів, доступ до навчальних матеріалів
Потрібен простий та зрозумілий інтерфейс, доступ із мобільних пристроїв.
Обмежений доступ лише до власних даних
Батьки
Прозорість навчального процесу та контроль успішності дитини
Зацікавлені, але очікують легкого доступу до даних
Повідомлення про зміни в оцінках, сповіщення, контроль успішності
Має працювати на різних пристроях; без зайвої складності.
Доступ обмежений лише до даних своїх дітей
Викладачі
Автоматизація введення оцінок та звітності
Сприяють використанню, якщо система економить час
Зручне введення даних, формування звітів, коментарі до робіт
Необхідна сумісність із наявними навчальними матеріалами; швидкий доступ до даних.
Необхідність навчання користуванню системою
Адміністрація
Отримання аналітичних даних для управлінських рішень
Позитивне, якщо система дає точну інформацію
Статистика успішності, планування навчального процесу, звіти
Обмеження по доступу до персональних даних; потреба в надійності та безпеці системи
ІТ-відділ / технічна підтримка
Контроль за стабільністю, безпекою та оновленнями системи

Адміністрування бази даних, моніторинг роботи системи
Потреба у технічних ресурсах і регулярному обслуговуванні

        4.2. Project Priorities
Основними пріоритетами проєкту є забезпечення стабільної роботи системи, зручності для користувачів та поступового розширення функціональних можливостей. Реалізація проєкту передбачає поетапний підхід, який дозволить створити ефективну, безпечну та масштабовану платформу для управління навчальним процесом у художніх школах.
1. Функціональні пріоритети
На початковому етапі головною метою є створення базового функціоналу, який забезпечить можливість:
- введення та зберігання оцінок викладачами;
- перегляду результатів учнями та батьками;
- формування базових статистичних звітів адміністрацією;
- надсилання автоматичних сповіщень про зміни в оцінках.
У подальшому пріоритетами стануть аналітичні інструменти — візуалізація успішності, порівняльний аналіз результатів і підтримка зовнішніх інтеграцій (з електронними журналами чи іншими освітніми платформами).
2. Пріоритети користувацького досвіду (UX/UI)
Особлива увага приділяється зручності використання системи для всіх категорій користувачів — учнів, батьків, викладачів і адміністрації. Інтерфейс має бути інтуїтивно зрозумілим, адаптованим до різних пристроїв (ПК, планшет, смартфон) і підтримувати багатомовність.
3. Технічні пріоритети
Система має бути побудована на основі масштабованої архітектури, що дозволить легко додавати нові функції та розширювати можливості без суттєвих змін у базовій структурі. Пріоритетом також є сумісність із сучасними веб-браузерами, стабільна робота при мінімальних технічних ресурсах та можливість інтеграції з існуючими базами даних шкіл.
4. Організаційні пріоритети
Для успішної реалізації проєкту важливо забезпечити ефективну комунікацію між усіма зацікавленими сторонами, своєчасне тестування проміжних версій системи та збір відгуків від кінцевих користувачів. Це дозволить своєчасно виявляти проблеми, вдосконалювати функціонал і підтримувати високу якість продукту.
        4.3. Operating Environment
Програмна система функціонує у клієнт‑серверній архітектурі та передбачає роботу в таких середовищах:
Серверне середовище 
Операційна система: Windows Server або Linux (Ubuntu/Debian). 
Серверна платформа: .NET (C#). 
База даних: описана та створена у серверному коді за допомогою ORM/CoRM‑механізмів (наприклад, Entity Framework, Sequelize, SQLAlchemy). 
Функції роботи з БД: реалізовані у вигляді CRUD‑операцій та інтегровані у серверну логіку. 
API: REST‑сервіс (або GraphQL/gRPC) для взаємодії між серверною частиною та клієнтами. 
Клієнтське середовище 
Веб‑клієнт: сучасні браузери (Google Chrome, Microsoft Edge, Mozilla Firefox), що підтримують HTML5, CSS3 та JavaScript. 
Мобільний клієнт: кросплатформений застосунок, сумісний з Android та iOS; передбачено роботу на смартфонах і планшетах. 
IoT‑компонент: програмний прототип інформаційного табло, що отримує дані з API та відображає їх у спрощеному вигляді. У реальних умовах може бути реалізований на основі невеликого комп’ютера або мікроконтролера з підключеним дисплеєм. 
Мережеве середовище 
Стабільне підключення до Інтернету для синхронізації даних між сервером і клієнтами. 
Використання захищених протоколів передачі даних (HTTPS, SSL/TLS). 
Таким чином, система орієнтована на роботу у стандартних середовищах, доступних більшості навчальних закладів, і не потребує спеціалізованого обладнання, окрім базової комп’ютерної та мобільної інфраструктури.






































